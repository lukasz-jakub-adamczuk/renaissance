<h3>1. Ogólne informacje</h3>

<p>
<ul><li>Konkurs wiedzy z codziennie publikowanymi pytaniami.</li>
<li>Tematyka pytań konkursowych to seria Final Fantasy</li>
<li>Aby wziąć udział w konkursie należy przesłać odpowiedź na aktualne pytanie pod adres squarezone.pl@gmail.com. Zawodnik w każdym kolejnym mailu musi podawać swój nickname w tytule wiadomości.</li>
<li>Członkowie redakcji oraz organów porządkowych forum dyskusyjnego SquareZone, ich rodziny oraz osoby bliskie nie mogą brać udziału w konkursie.</li>
<li>Czas na składanie odpowiedzi mija w momencie opublikowania kolejnego, czyli na odpowiedź jest ok. 24 godzin. Wszystkich pytań będzie 13. Więcej informacji w "Informacjach szczegółowych".</li>
<li>Odpowiedź nie może przekroczyć 1000 znaków. Więcej informacji w "Informacjach szczegółowych".</li>
<li>Nagroda główna to egzemplarz gry Final Fantasy XIII (PS3/Xbox360) dla zwycięzcy. Rysunki na życzenie od dowolnego z naszych rysowników dla trzech finalistów.</li>
</ul>
</p>

<h3>2. Informacje szczegółowe</h3>

<p>Codziennie o tej samej porze, Ashley Riot będzie publikował na stronie głównej news z pytaniem konkursowym. Od chwili publikacji, każdy uczestnik konkursu ma ok 24 godziny (do momentu publikacji nowego pytania) na wymyślenie odpowiedzi na zadane pytanie i przesłanie jej na adres squarezone.pl@gmail.com. W tytule wiadomości należy umieścić swój nickname, którego oczywiście w przeciągu trwania konkursu nie należy zmieniać. Brak nicku w tytule utrudni nam ocenianie odpowiedzi, a to może mieć jedynie negatywne skutki, więc radzę się tej niezbyt surowej zasady trzymać.</p>

<p>Pytania tyczyć będą marki Final Fantasy, przede wszystkim gier z tej serii. Nie będzie pytań związanych z Final Fantasy XI, ani Final Fantasy XIII, więc jest szansa, że dotyczyć będzie czegoś przez uczestników znanego. Pytania napisane są tak, aby uczestnik konkursu mógł się rozpisać w odpowiedzi, jednak pamiętać trzeba, że limitem jest 1000 znaków. To nie dużo, więc trzeba jak najwięcej informacji zawrzeć w tej skromnej ilości tekstu. Każda odpowiedź warta jest od 0 do 5 punktów, a wszystkich pytań będzie 13. Brak odpowiedzi na pytanie, odpowiedź po czasie, odpowiedź przekraczająca 1000 znaków lub skopiowana z Internetu warta będzie 0 punktów. Odpowiedzi oceniać będą ich twórcy, czyli członkowie redakcji SquareZone. Ocenianie pytań nie będzie jawne - nie dowiesz się ile masz punktów aż do końca konkursu.</p>

<p>Finaliści konkursu, czyli 3 osoby, które zbiorą największą ilość punktów, zmierzą się w decydującej konkurencji, której szczegółów na tą chwilę nie zdradzamy. Wszyscy dostaną rysunki od naszych artystów, ale tylko zwycięzca dostanie egzemplarz Final Fantasy XIII, sponsorowany przez Cenega Poland.</p>

<p>Wszelkie ewentualne wątpliwości proszę kierować do Ashleya Riota lub Tantalusa, drogą mailową lub poprzez Gadu-Gadu.</p> 
